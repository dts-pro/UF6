# 1. Introducció

La millor manera de crear i mantindre un programa gran és construir-lo a partir de peces més xicotetes o mòduls, cadascun dels quals és més manejable que el programa complet.

Les **funcions** (també anomenades subprogrames o procediments, segons el llenguatge) permeten evitar la repetició de codi, ja que es poden invocar des de diversos punts del programa amb una sola crida.

El concepte de funció consisteix a encapsular un conjunt d'instruccions dins d'una declaració específica. Açò permet dividir el problema en tasques més menudes i clarament diferenciades, facilitant la descomposició funcional i l'organització del programa.

**Utilitats principals de les funcions**:

- Agrupar codi que representa una idea o acció concreta.
- Evitar repetir codi que s'ha de reutilitzar diverses vegades.
- Dividir un programa gran en parts més simples i especialitzades.

**Característiques habituals de les funcions**:

- Tenen un nom únic que les identifica.
- Es poden cridar des de qualsevol punt del programa (si el context ho permet).
- Poden rebre valors d'entrada (paràmetres) per a processar-los.
- Poden retornar un resultat com a resposta.
